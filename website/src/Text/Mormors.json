{
    "Title": "MORMORS SLIKKEPOTTER",
    "Desc": "Denne avdelingen er ganske så unik, og går under mange navn som slikkepotteriet, gummifabrikken og Paravan. I år (2023) feirer mormors slikkepott 100 år, noe som i seg selv er norsk industrihistorie og fabrikken er kanskje verdens minste gummifabrikk og ganske så unik.",
    "FlippedDesc": "Mormors norskproduserte slikkepott i naturgummi \nFirmaet ble etablert i Trondheim i 1923,\n og kan se tilbake på en 93 år gammel \nindustrihistorie som har hatt et utall av forskjellige\n produkter som kjøkkenutstyr, fiskeredskaper\n og var også først ut med isbrodder i Norge.\n\n\n Slikkepotthistorien skriver seg tilbake til 1923, da Hans H. Thaulow oppfant den tids slikkepott. Han fikk også i noen år eneretten på å anvende navnet “Slikkepott” i Norden. Gjennom disse årene har bedriften spredt flere millioner slikkepotter ut til omtrent hvert et hjem i Norge, og er i dag mest kjent for den klassiske “Mormors Slikkepott”. En slikkepott som har overlevd alle nymotens kjøkkenredskaper i plast og silikon og er et produkt som praktisk talt har vært uforandret i over femti år. Paravan fører syv forskjellige modeller som alle produseres av nitrilgummi som er et naturprodukt. Gjennom utallige forsøk, prøving og feiling fant Thaulow til slutt en gummiblanding som var så kvalitetsmessig bra at han patenterte oppskriften og resten av historien kjenner vi alle sammen. Det er i dag ganske unikt at slikkepottene fortsatt produseres i Norge , noe som kan tilskrives en gjennomgående og enestående kvalitet. Dette er noe bevisste nordmenn vet å sette pris på. Vi er stolte over å kunne holde disse tradisjonene ved like!"
  }